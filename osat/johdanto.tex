\chapter{Johdanto}

\begin{chapterquote}{Jakob Nielsen's Alertbox, 2001-08-05} To design an
easy"-to"-use interface, pay attention to what users do, not what they
say. Self"-reported claims are unreliable, as are user speculations
about future behavior. \end{chapterquote}

Voidaan perustellusti väittää, että jokainen www"-sivuja tehokkaasti
lukeva ja verkossa olevaa materiaalia hyväkseenkäyttävä henkilö on
tietoinen www"-selainten perusominaisuuksista. Tärkein, erityisesti
www"-selaimelle tyypillinen toiminto on linkkien seuraaminen.
Kokeneelle käyttäjälle \emph{takaisin}"-toiminto, jolla voidaan
sivuhistoriassa palata edelliselle sivulle, on miltei yhtä arvokas. Jos
www"-selainta käyttävä henkilö huomaa esimerkiksi sisällysluettelosta
jonkin kohdan valittuaan, että valinta oli väärä, voi hän tämän
toiminnon avulla välittömästi palata takaisin sisällysluetteloon
miettimättä olisiko valinnan seurauksena annetulla sivulla ollut jokin
keino siirtyä sisällysluetteloon.

Välittömästi linkkien seuraamisen jälkeen www"-sivuja käyttävä henkilö
oppiikin takaisin"-toiminnon käytön. Jos verkossa linkkien
seuraamistaito vastaa lukemaan oppimista, niin takaisin"-toiminnon
käyttö vastaa kirjoittamista. Tästä huolimatta selainkäyttöisessä
sovelluksessa takaisin"-toiminnon käyttäminen aiheuttaa liian usein
ohjelman rikkoutumisen.\footnote{Muita usein tavallisten sivujen
yhteydessä käytettyjä toimintoja, jotka eivät toimi monessa
selainkäyttöisessä sovelluksessa, ovat mm. linkin avaaminen toisessa
ikkunassa ja kirjanmerkin luominen.} Selainkäyttöisten ohjelmien
kehittäjien yleinen kysymys onkin, \emph{kuinka takaisin"-toiminnon
käyttö voitaisiin estää}, kun oikea kysymys olisi, \strong{miksi} se
pitäisi estää. Jos käyttäjä selvästi haluaa suorittaa kyseisen
toiminnon, niin eikö jotain pitäisi tehdä sen hyväksi, jotta hän voisi
sen tehdä?

Määrittelen aluksi tutkimustehtävän ja selvitän tutkielmassa
käyttämiäni termejä. Kuvailen seuraavaksi selainkäyttöisten sovellusten
toteuttamisessa usein huomiotta jätettyjä, mutta käytettävyyden
kannalta varsinkin tulevaisuudessa, tärkeitä ongelmia. Esitän sitten
näihin ongelmiin ratkaisumalleja, joista osaa olen työtehtävissäni
Peda.net"-hankkeessa päässyt kokeilemaan. Esittelen myös
Peda.net"-hankkeen historiaa yleisemmin ja siinä tekemiäni ohjelmistoja
sekä niiden kehityskaarta. Kerron lyhyesti näiden ohjelmistojen
teknisistä ratkaisuista sekä havaituista ongelmista. Lopuksi arvioin
Peda.net"-hankkeen uusimman työkalun, Oppimapin, käytettävyyttä tässä
tutkielmassa käsiteltyjen asioiden kannalta sekä ehdotan suuntaviivoja
tulevaisuuden tutkimusta varten.
