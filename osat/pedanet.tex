\chapter{Peda.net -projekti ja -hanke}

\begin{chapterquote}{Lainaus esiselvityksen johdannosta}
Koulutus on \emph{investointi tulevaisuuteen}. Tämän päivän ratkaisut vaikuttavat 10--20 vuoden aikajänteellä työelämään ja uuhun yhteiskuntaan vielä 30--40 vuoden kuluttua. Toisaalta tulevaisuus, johon koulutuksen tulisi lapsia ja nuoria valmentaa, on yhä nopeammin muuttuva ja vain lyhyellä aikavälillä ennakoitavissa.
\end{chapterquote}

Peda.net\footnote{Peda.net on Peda.net-hankkeen rekisteröity tavaramerkki.} sai alkunsa Jyväskylän Yliopiston tekemästä telemaattisen opetusverkon hyödyntämismahdollisuuksien esiselvityksestä vuonna 1996. Esiselvityksessä tutkittiin mahdollisuuksista luoda uusia oppimisympäristöjä eri Keski-Suomen kouluasteille \cite{pedanet:esiselvitys}. Esiselvitys perusteli uusien ympäristöjen tarvetta seuraavasti:

\begin{quote}
Oppiminen perustuu olemassa olevan tietämyksen jalostamiseen. Yksittäisten tietojen ulkokohtainen muistaminen ei edistä taitoa käyttä tietämystään itsenäisessti ja luovasti. Uusi oppimisympäristö edellyttää mahdollisuutta käyttää monipuolisia tietolähteitä oma-aloitteisesti. Tässä tietoteknologia tarjoaa kaikille kouluille ja jokaiselle oppilaalle aivan uudelaisen mahdollisuuden tiedon hankintaan ja kokemusten vaihtamiseen.
\end{quote}

Esiselvityksessä suositeltu PEDANET-hanke käynnistyi projektina 1997 Keski-Suomen kuntien yhteistyönä rahoituksen löydyttyä. Projekti toimi silloin Jyväskylän Yliopiston Koulutuksen tutkimuslaitoksen (\alt{KTL}) alaisuudessa. Käytännössä projektissa työskenteli silloin Pentti Pirhonen ja Juha Lahti. Kirjoittaja päätyi työskentelemään tuntipalkalla projektiin syksyllä 1998 opintojen sivussa.

\section{Historian siipien havinaa}

Ensimmäisinä työtehtävinäni suunnittelin ja toteutin silloisen Pedanetin staattisia www-sivuja. Kuvassa \ref{pedanet:cce} on esimerkki sivujen silloisesta  ulkonäöstä -- pääsivut olivat tosin tyyliltään punaiset. Siihen aikaa Juha teki verkkolehden ensimmäisiä versioita, joista ei nykyisin ole jäljellä edes kuvaruutukaappauksia. Teknisesti Pedanet toimi jo silloin Linux-alustalla, tietokantana tosin oli miniSQL, joka myöhemmin osoittautui täysin riittämättömäksi Pedanetin tarpeisiin. WWW-selaimissa Netscape Navigator 4.0 oli markkinajohtaja, mutta Microsoft keräsi Internet Explorer -selaimellaan markkinoita.

\begin{kuva}
\includegraphics[width=10cm]{kuvat/pedanet-cce}
%\includegraphics[width=\linewidth]{kuvat/pedanet-cce}

\caption{Esimerkki Pedanetin ylläpitämien sivujen ulkonäöstä vuodelta 1998}
\label{pedanet:cce}
\end{kuva}

Nykymittapuulla arvioiden Pedanetin sivustojen ulkonäkö ja käytetävyys oli aika heikko, mutta verrattuna moniin sen aikaisiin sivustoihin Pedanet oli aika edistynyt.

\section{Kuinkas sitten kävikään?}

Vuosien kuluessa Pedanet muuttui hiljalleen Peda.netiksi ja internet-osoite muuttui sijainnista \url{http://pedanet.jyu.fi/} osoitteeseen \url{http://peda.net/}, jossa se nykyisinkin toimii. Kirjoitaja työskeli projektissa aina silloin tällöin, välillä tuntipalkalla, välillä kesätöissä. Taitojen kehittyessä toimeni vaihtuivat staattisten www-sivujen tekemisestä palvelinohjelmistojen kehittämiseen; vuosien saatossa olen kehittänyt seuraavat ohjelmistot Peda.nettiin liittyen:

\begin{ol}
\item Toisen asteen kurssitarjotin (1999)
\item OPSpro2 (2000)
\item Portaali eli Veräjä (2001)
\item Portal2 eli Veräjän toinen versio (2002)
\item YALE2 eli \alt{Yet Another Learning Environment 2} (2003)
\item Vihko (2003-2004)
\end{ol}

Jokaisen sovelluksen tarkempi kuvaus seuraa myöhemmin. Näiden sovellusten lisäksi Juha Lahti on kehittänyt maininnan arvoisina Verkkolehden ja OPSPROn, jotka molemmat ovat nykyisinkin tuotantokäytössä. Myös nykyisin käytössä oleva Veräjän versio on Juhan PHP-ohjelmointikiellä vuonna 2004 kirjoittama. Veräjä käyttää edelleen vuoden 2001 tietokantaa pienin muutoksin, joten kaikki veräjään tuotettu sisältö on edelleen käytettävissä uuden käyttöliittymän kautta.

\section{Projektista hankkeeksi}

Pedanet-projekti päättyi vuonna 2002 ja muuttui silloin Jyväskylän yliopiston Koulutuksen tutkimuslaitoksen koordinoimaksi tutkimus- ja kehittämishankkeeksi -- nyt nimenä oli jo virallisestikin Peda.net. Hankkeeksi siirtymisen jälkeen Peda.net on toiminut omarahoitteisena jäseniltä kerättyjen vuosimaksujen turvin.

Peda.net-kouluverskon jäsenet saavat jäsenmaksun vastineena vapaan käyttöoikeuden kaikkiin Peda.net:n sovelluksiin ja pääsevät halutessaan osallistumaan uusien sovellusten kehittämiseen. Peda.netillä oli vuoden 2004 tammikuussa jäseninä 70 kuntaa (eli kaikilla kunnan kouluilla on vapaa käyttöoikeus kaikkiin Peda.net-verkkotyövälineisiin) ja sen lisäksi yksittäisiä kouluja tai oppilaitoksia oli yli 50 kunnassa. Toiminta on voittoa tavoittelematonta.

Hankkeessa työskentelee tällä hetkellä kolme täysipäiväistä työntekijää. Kirjoittaja toimii neljäntenä työntekijänä puolipäiväisenä.

\section{Tutkimustyö}

Peda.net-kouluverkko toimii Koulutuksen tutkimuslaitoksessa Tietoverkot oppimis- ja työympäristöissä tutkimusryhmän yhteydessä. Tutkimusryhmän tavoitteena on tarkastella teknologian ja virtuaalisten oppimisympäristöjen mahdollisuuksia oppimisen ja opetuksen tukena. Tutkimusryhmän tekemä tutkimus on yhtäältä monitieteistä, teoreettisesti painottunutta perustutkimusta sekä toisaalta käytännöllistä lähtökohdista nousevaa kehittämistutkimusta.

Peda.net kouluverkkoon liittyvä tutkimus on kehittämistutkimusta, joka tapahtuu läheisessä yhteistyössä koulujen ja opettajien kanssa. Eri oppilaitosten ja organisaatioiden henkilöstön lisäksi tutkimusyhteistyössä on mukana myös muita alan kansallisia ja kansainvälisiä asiantutkijoita.

\section{Peda.netissä kirjoittajan kehittämiä sovelluksia ja prototyyppejä}

Kuten aikaisemmin mainitsin, olen työskennellyt Peda.netissä syksystä 1998 alkaen, joten kokemusta erilaisista selainkäyttöisistä sovelluksista on kertynyt jo useammalta vuodelta. Käsittelen seuraavassa kehittämäni sovellukset aikajärjestyksessä.

\subsection{Toisen asteen kurssitarjotin}

Toisen asteen kurssitarjotin kehitettiin Peda.netin toimesta kesällä 1999, Jyväskylän Ammattioppilatoksen (nykyinen \alt{Jyväskylä ammattikorkeakoulu}) ja sen kanssa yhteistyössä toimivien koulujen käyttöön. Sovelluksen kehittämistä koordinoi Peda.netin puolesta Pentti Pirhonen ja kurssitarjottimen käyttäjiä edusti Vuokko Pennanen.

Sovelluksen taustalla oli samalla nimellä tuotettu paperiversio eri oppilaitosten järjestämistä kursseista. Tavoitteena oli järjestää eri oppilaitoksissa (käytännössä ammattikouluissa ja lukioissa) kursseja, joille muiden oppilaitosten oppilaat saattoivat osallistua. Toisen asteen kurssitarjotin sisälsi samat tiedot kuin paperiopaskin. Lisäksi siinä oli ylläpitokäyttöliittymä uusien kurssien, koulujen ja opettajien syöttämiseen, muokkaamiseen ja poistamiseen, sekä ilmoittautumisjärjestelmä eri kursseille hakemiseksi.

Teknisesti Toisen asteen kurssitarjotin pyöri Linux-palvelimella Perl-oh\-jel\-moin\-ti\-kie\-lel\-lä toteutettuna. Tietokannan tehtävää suoritti miniSQL-ohjelmisto samalla koneella. Kun ottaa huomioon, etten ollut tätä sovellusta ennen tehnyt edes yksinkertaista CGI-sovellusta, täytyy olla tyytyväinen lopputulokseen. Vähintäänkin kelvollinen tuotos kesätyöläisen tekemäksi!

Kurssitarjotin kehitettiin siihen aikaa yleiseen (selainkäyttöisten sovellusten) tyyliin, jossa ohjelman toiminta ja käyttöliittymän toimintaan liittyvä koodi oli sidottu melko tiukasti toisiinsa. Lisäksi normaali luku-käyttöliittymä ja ylläpitokäyttöliittymä toimivat omina sovelluksinaan käyttäen yhteistä tietokantaa. Ohjelman ylläpito todettiin hankalaksi ohjelman heikon rakenteen, MiniSQL-tietokannan rajoittuneisuuden ja kokonaisuuden sirpaleisuuden (luku ja ylläpito käyttivät osittain poikkeavia käyttöliittymiä, mikä puolestaan koettiin huonona käytettävyytenä - tämän korjaaminen oli taas työlästä) vuoksi. Sovellukseen tehtiin pieniä korjauksia syksyllä 2000, ja silloin virallinen nimi oli ''Toisen asteen yhteys'' ja yhteyshenkilöksi oli vaihtunut Taina Roivainen. Uutta, täysin korjattua versiota ei alettu koskaan tekemään, vaan seuraavana projektina siirryin kehittämään OPSpron uutta versiota. Kurssitarjottimen käyttö loppui kesällä 2001.

\subsection{OPSpro2-prototyyppi}

\begin{quote}
 Ops-työn tulisi olla koulussa jatkuva, päivittyvä prosessi. OPSpro on helppokäyttöinen työväline opetussuunnitelman tekemiseen, ylläpitämiseen ja julkaisemiseen. Työväline mahdollistaa mm. asiantuntijoiden ja vanhempien osallistumisen sekä hallinnon lomakkeiden ja asiakirjojen jakamisen. OPSprossa voit helposti monipuolistaa ulkoasua ja sisältöä kuvilla sekä ääni- ja videoleikkeillä.\hfill ---\emph{OSPPRO-esittely}
 \end{quote}

OPSpro eli opetussuunnitelmaprosessori, on hajautettu, rakenteisen dokumentin tuottamissovellus. Koska jokaisella koululla tulee olla oma, yksilöllinen opetussuunnitelma, ja toisaalta opetussuunnitelman jokainen osa on parhaimmillaan täysin erillinen osuus (esimerkiksi kuvaus englanninkielen opetuksesta yläasteella) voi dokumentin eri osia kirjoittaa samanaikaisesti useat eri henkilöt. OPSpro:n avulla esimerkiksi äidinkielen opettaja voi kirjoittaa ja ylläpitää opetussuunnitelman äidinkielen osuutta samaan aikaan kun matematiikan opettaja vastaavasti ylläpitää omaa osuuttaan. OPSpro huolehtii automaattisesti rakenteen ylläpitämisestä (eli äidinkieli ja englanti ovat koko opintosuunnitelman alilukuja) ja koko dokumentin kokoamisesta (eli dokumentin eri paloja ei tarvitse lähettää esimerkiksi sähköpostilla kokoamisesta vastaavalle henkilölle, joka koostaisi koko dokumentin esimerkiksi MS Word -tekstinkäsittelyohjelmalla. Ohjelman nykyisin (2004) käytössä olevalla versiolla on kirjoitettu ongelmitta yli 500 sivun dokumentteja.

OPSpro ei sinänsä pakota juuri opetussuunnitelman tekemiseen, vaikka osa käyttöliittymässä käytetyistä termeistä siihen suuntaan viittaakin. Kyseessä on pikemminkin yhteistyössä tuotettavien rakenteisten dokumenttien kirjoittamiseen suunniteltu työkalu.

Ensimmäinen OPSpro kehitettiin 1999 Jyväskylän yliopiston tietotekniikan laitoksen Cum Laude -työprojektina. Tämän sovelluksen tekninen toteutus todettiin kuitenkin myöhemmin selvästi riittämättömäksi. Kirjoittajan tehtäväksi jäi kehittää samaan ideaan perustuen parempi versio kesällä 2000. Tämä versio jäi loppujen lopuksi prototyypiksi. Suurimmat syyt olivat teknisiä: ohjelma toteutettiin Perl-oh\-jel\-moin\-ti\-kie\-lel\-lä miniSQL-tietokannan päälle. Peda.netin kaikki työkalut on päätetty toteuttaa PHP-ohjelmointikielellä ylläpidon ja integroinnin helpottamiseksi ja miniSQL:n nopeus ja vakaus tekivät siitä teknisesti huonon alustan.

Toiminnallisesti sovellus pystyi tekemään suuren osan siitä, mitä nykyinenkin versio. Se jopa tarjosi enemmän mahdollisuuksia käyttäjän suorittamaan räätälöintiin koulukohtaisesti, erityisesti käyttöliittymän osalta. Käytännössä käyttöliittymän räätälöinti osoittautui liian vaikeaksi tavalliselle opettajalle tai koulun atk-ylläpitäjälle (joka yleensä on todellisuudessa matemaatiikan tai tietotekniikan opettaja). Lisäksi havaittiin, että Peda.netin käyttäjille tärkeämpää oli helppo käytettävyys kuin hieno ulkonäkö -- kaikki käyttäjät tyytyivät poikkeuksetta oletusulkonäköön.

Nykyisin käytössä oleva OPSpron versio on Juha Lahden PHP-ohjelmointikielellä ohjelmoiva ja se toimii MySQL-tie\-to\-kan\-ta\-oh\-jel\-mis\-tol\-la. Tammikuussa 2004 eri eri opetussuunnitelmia oli noin 600.

\subsection{Verkkoveräjä}

Portaalissa eli \emph{Verkkoveräjässä} alkuperäisenä ideana oli tarjota koulun opettajalle mahdollisuus ylläpitää opiskelua tukevaa www-sivua tai sivustoa ilman ohjelmointitaitoa tai www-sivujen ylläpito-ohjelmistoja. Yleisempänä käyttötarkoituksena oli tukea myös yleisemmin www-sivujen tuotantoa - esimerkiksi koulun kotisivujen muodossa. Monilla kouluilla ei ollut tuohon aikaan, vuonna 2001, omia kotisivuja. Useinmiten koulun selaimessa näkyikin oletuksena ensimmäisenä paikallisen internet-operaattorin etusivu. Tämän katsottiin palvelevan huonosti itse opetustehtävää. Verkkoveräjän yhteydessä www-sivulla tarkoitetaan pelkän tekstin ja kuvien julkaisemisen lisäksi esimerkiksi verkkokeskustelua ja vastaavaa toimintaa. Sivu kootaan ns. moduuleista joita ladotaan käyttöliittymään palstoina. Ideana on, että yksi moduuli tarjoaa yhden toiminon: esimerkiksi kuva-mooduulilla voi sivulle liittää kuvan ja kuvatekstin.

Verkkoveräjä oli viimeinen Peda.net:sssä Perl-ohjelmointikielellä toteutettu ja julkaistu sovellus. Verkkoveräjä toimi MySQL-tietokannan päällä ja nykyisin käytössä oleva, Juha Lahden PHP-ohjelmointikielellä vuonna 2004 kirjoittama versio, käyttää edelleen pääpiirteiltään samaa tietokantaa. Keväällä 2004 verkkoveräjiä oli käytössä n. 13000.

\subsection{Portal2-prototyyppi}

Portaalista eli verkkoveräjästä ryhdyttiin kehittämään toista versiota vuonna 2002. Kehitys eteni täysin toimivan prototyypin toteutukseen asti. Uusi versio tarjosi mahdollisuuden vaikuttaa portaalin ulkonäköön huomattavasti enemmän ja merkittävänä toiminnallisena uutuutena moduuleita voitiin tarjota julkisesti tarjolle. Tällöin esimerkiksi yksittäisen opettajan tuottamaa matemaatikan aineistoa voitaisiin käyttää toisen koulun matematiikan kurssilla, integroituna muuhun sen kurssin käyttämään materiaaliin.

Ohjelmaa tehtiin uuden tietokantarakenteen päälle, mutta myöhemmin päädyttiin tulokseen, että uuden version tarjoamat uudet toiminnot eivät tuoneet riittävästi etuja, jotta vanhan version käyttäjien olisi kannattanut siirtyä käyttämään uutta versiota. Portal2 tehtiin vielä Perl-ohjelmointikielellä MySQL-tietokannan päälle.

Juha Lahti kirjoitti keväällä 2004 julkaistun kolmannen version; se sisälsi osan samoista toiminnoista kuin Portal2, tosin moduulien jakamista ei ole ainakaan vielä toteutettu. Kolmas versio kuitenkin päätettiin valmistaa yhteensopivaksi ensimmäisen kanssa, jolloin kaikkien vanhojen portaalien sisältö olisi välittömästi käytettävissä myös uuden käyttöliittymän kautta. Siirtymävaiheessa (käytännössä vuoden 2004 alusta saman vuoden syksyyn) portaalien käyttö ja ylläpito onnistuu molempien käyttöliittymien kautta.

\subsection{Yale2-prototyyppi}

Yale2 eli Yet Another Learning Environment 2 on kokonaan PHP-ohjelmointikielellä vuonna 2003 uudelleenkirjoitettu versio Juha Lahden tekemästä YALE-prototyypistä. Yale2 on selainkäyttöinen oppimisympäristö yksittäisen koulun käyttöön. Yale2 tarjosi suljettujen, oppilaiden käyttöön luotujen kurssien luomisen ja ylläpidon lisäksi julkaisumahdollisuuden "kirjasto"-nimisen ominaisuuden muodossa.

Yale2 on tätä kirjoittaessa (keväällä 2004) edelleen pienimuotoisessa testikäytössä, mutta sitä ei tulla virallisesti ottamaan käyttöön missään vaiheessa. Sovellus poistetaan käytöstä todennäköisesti tämän vuoden loppuun mennessä. Yale2 oli loogisesti Vihkon esiaste, jossa ei ollut versionhallintaa ja oikeuksien hallinta oli huomattavasti rajoittuneempaa. Lisäksi käyttöliittymän rakenteessa oli joitakin käytettävyysongelmia. Uuden version kehittämiseen päädyttiin, koska versionhallinnan ja kehittyneemmän oikeuksien hallinnan liittäminen tähän versioon arvioitiin työläämmäksi kuin kokonaan uuden järjestelmän kehittäminen.

\input{osat/pedanet-vihko}

\subsection{Muu Peda.netissä tapahtunut sovelluskehitys}

Lisäkseni Peda.net-projektissa ja hankkeessa on tehnyt ohjelmistokehitystä Juha Lahti, joka on kehittänyt mm. seuraavat sovellukset:

\begin{itemize}
\item Verkkolehti (testikäytössä olleita prototyyppejä, 1997-1999)
\item Verkkolehti (Juhan opinnäytetyö, 2001?)
\item OPSpro (nykyisin käytössä oleva kolmannen sukupolven versio) (2002)
\item Verkkoveräjä 2 (eli Portal3, 2004)
\item Verkkolehti 2 (uusi versio, otetaan käyttöön kesällä 2004)
\end{itemize}

Näistä verkkolehden nykyisellä versiolla toteutettuja lehtiä oli 2200 tammikuussa 2004. Eri veräjiä oli noin 13000 ja OSPpro-sovelluksella toteutettuja opetussuunnitelmia noin 600.

Peda.net on tällä hetkellä Suomen johtava oppimisympäristöjen toimittaja käyttäjämäärässä mitattuna.
