\chapter{Peda.net "=projekti ja "=hanke}

\begin{chapterquote}{Lainaus esiselvityksen johdannosta} Koulutus on
investointi tulevaisuuteen. Tämän päivän ratkaisut vaikuttavat
\mbox{10--20} vuoden aikajänteellä työelämään ja muuhun yhteiskuntaan vielä
\mbox{30--40} vuoden kuluttua. Toisaalta tulevaisuus, johon koulutuksen tulisi
lapsia ja nuoria valmentaa, on yhä nopeammin muuttuva ja vain lyhyellä
aikavälillä ennakoitavissa. \end{chapterquote}

Peda.net\footnote{Peda.net on Jyväskylän yliopiston rekisteröity
tavaramerkki.} sai alkunsa Jyväskylän Yliopiston tekemästä
telemaattisen opetusverkon hyödyntämismahdollisuuksien esiselvityksestä
vuonna 1996. Esiselvityksessä tutkittiin mahdollisuuksista luoda uusia
oppimisympäristöjä eri Keski"-Suomen kouluasteille. Esiselvitys
perusteli uusien ympäristöjen tarvetta seuraavasti:

\begin{quote} Oppiminen perustuu olemassa olevan tietämyksen
jalostamiseen. Yksittäisten tietojen ulkokohtainen muistaminen ei
edistä taitoa käyttää tietämystään itsenäisesti ja luovasti. Uusi
oppimisympäristö edellyttää mahdollisuutta käyttää monipuolisia
tietolähteitä oma"-aloitteisesti. Tässä tietoteknologia tarjoaa kaikille
kouluille ja jokaiselle oppilaalle aivan uudenlaisen mahdollisuuden
tiedon hankintaan ja kokemusten vaihtamiseen. \end{quote}

Esiselvityksen suosittelema PEDANET"-hanke käynnistyi projektina vuonna
1997 Keski"-Suomen kuntien yhteistyönä rahoituksen löydyttyä. Projekti
on toiminut alusta asti Jyväskylän Yliopiston Koulutuksen
tutkimuslaitoksen (\alt{KTL}) alaisuudessa. Käytännössä projektissa
työskentelivät Pentti Pirhonen ja Juha Lahti. Kirjoittaja päätyi
työskentelemään tuntipalkalla projektiin syksyllä 1998 opintojen
sivussa. \cite{pedanet:esiselvitys}

\section{Projektin toteutus alkoi pienin askelin}

Ensimmäisinä työtehtävinäni suunnittelin ja toteutin silloisen
Pedanetin staattisen www"-sivuston. Kuvassa \ref{pedanet:cce} on
esimerkki sivujen silloisesta  ulkonäöstä -- pääsivut olivat tosin
tyyliltään punaiset. Samaan aikaan Juha Lahti teki verkkolehden
ensimmäisiä versioita, joista ei nykyisin ole jäljellä edes
kuvaruutukaappauksia. Teknisesti Pedanet toimi jo silloin
Linux"-alustalla, tietokantana tosin oli tuolloin miniSQL, joka
myöhemmin osoittautui täysin riittämättömäksi Pedanetin tarpeisiin.
Ohjelmistoympäristönä oli Apache ja Perl. WWW"-selaimissa Netscape
Navigator 4.0 oli markkinajohtaja, mutta Microsoft valtasi Internet
Explorer "=selaimellaan markkinoita.

\begin{kuva}
\includegraphics[width=10cm]{kuvat/pedanet-cce}
\caption{Esimerkki Pedanetin ylläpitämien sivujen ulkonäöstä vuodelta
1998}
\label{pedanet:cce}
\end{kuva}

Nykymittapuulla arvioiden Pedanetin sivustojen ulkonäkö ja käytettävyys
oli aika heikko, mutta verrattuna moniin sen aikaisiin sivustoihin
Pedanet oli aika edistynyt.

\section{Projekti kehittyy työkalujen kautta}

Vuosien kuluessa nimi Pedanet vaihtui Peda.netiksi ja
internet"-osoite muuttui sijainnista \url{http://pedanet.jyu.fi/}
osoitteeseen \url{http://peda.net/}, jossa se nykyisinkin toimii.
Kirjoittaja työskenteli projektissa aina silloin tällöin, välillä
tuntipalkalla, välillä pätkätöissä. Taitojen kehittyessä toimeni
vaihtuivat staattisten www"-sivujen tekemisestä palvelinohjelmistojen
kehittämiseen; vuosien saatossa olen kehittänyt seuraavat ohjelmistot
Peda.net "=projektissa ja "=hankkeessa:

\begin{ol}
\item Toisen asteen kurssitarjotin (1999)
\item OPSpro2 (2000)
\item Verkkoveräjä (työnimi: Portaali, 2001)
\item Verkkoveräjä 2 (työnimi: Portal2, 2002)
\item YALE2 eli \alt{Yet Another Learning Environment 2} (2003)
\item Oppimappi (työnimi: Vihko, 2003--2004)
\end{ol}

Jokaisen sovelluksen tarkempi tarkempi kuvaus seuraa myöhemmin. Näiden
sovellusten lisäksi Juha Lahti on kehittänyt Verkkolehden ja OPSpron
eri versioita. Molempien uusimmat versiot ovat tätä kirjoittaessa
tuotantokäytössä ja ne ovat Juhan kehittämiä. Myös nykyisin käytössä
oleva Veräjän versio on Juhan PHP"-ohjelmointikielellä vuonna 2004
kirjoittama. Veräjä käyttää edelleen vuoden 2001 tietokantaa pienin
muutoksin, joten kaikki alkuperäiseen Verkkoveräjään tuotettu sisältö
on edelleen käytettävissä Veräjän uuden käyttöliittymän kautta.

\section{Projektista hankkeeksi}

Pedanet"-projekti päättyi vuonna 2002 ja muuttui silloin Jyväskylän
yliopiston Koulutuksen tutkimuslaitoksen koordinoimaksi tutkimus- ja
kehittämishankkeeksi -- nyt nimenä oli jo virallisestikin Peda.net.
Hankkeeksi siirtymisen jälkeen Peda.net on toiminut omarahoitteisena
jäseniltä kerättyjen vuosimaksujen turvin.

Peda.net"-kouluverkon jäsenet saavat jäsenmaksun vastineena vapaan
käyttöoikeuden kaikkiin Peda.netin kehittämiin ja ylläpitämiin
sovelluksiin ja pääsevät halutessaan osallistumaan uusien sovellusten
kehittämiseen. Peda.netillä oli vuoden 2004 tammikuussa jäseninä 70
kuntaa (jäsenkunnan kaikilla kouluilla on vapaa käyttöoikeus kaikkiin
Peda.net"-verkkotyövälineisiin) ja sen lisäksi yksittäisiä kouluja tai
oppilaitoksia oli yli 50 kunnassa. Toiminta on voittoa
tavoittelematonta.

Hankkeessa työskentelee tällä hetkellä kolme täysipäiväistä
työntekijää: Jaana Kettunen, Juha Lahti ja Jarkko Lampinen. Kirjoittaja
toimii neljäntenä työntekijänä puolipäiväisenä.

\section{Tutkimustyö}

Peda.net"-kouluverkko toimii Koulutuksen tutkimuslaitoksessa Tietoverkot
oppimis- ja työympäristöissä "=tutkimusryhmän yhteydessä. Tutkimusryhmän
tavoitteena on tarkastella teknologian ja virtuaalisten
oppimisympäristöjen mahdollisuuksia oppimisen ja opetuksen tukena.
Tutkimusryhmän tekemä tutkimus on yhtäältä monitieteistä,
teoreettisesti painottunutta perustutkimusta sekä toisaalta
käytännöllistä lähtökohdista nousevaa kehittämistutkimusta.

Peda.net kouluverkkoon liittyvä tutkimus on kehittämistutkimusta, joka
tapahtuu läheisessä yhteistyössä koulujen ja opettajien kanssa. Eri
oppilaitosten ja organisaatioiden henkilöstön lisäksi
tutkimusyhteistyössä on mukana myös muita alan kansallisia ja
kansainvälisiä asiantutkijoita.

\section{Kokonaiskuva nykytilanteesta}

[*** kirjoita tämä luku ***]

\section{Peda.netissä kirjoittajan kehittämiä sovelluksia ja
prototyyppejä}

Kuten aikaisemmin mainitsin, olen työskennellyt Peda.netissä syksystä
1998 alkaen, joten kokemusta erilaisista selainkäyttöisistä
sovelluksista on kertynyt jo useammalta vuodelta. Käsittelen
seuraavassa kehittämäni sovellukset aikajärjestyksessä.

\subsection{Toisen asteen kurssitarjotin}

Toisen asteen kurssitarjotin kehitettiin Peda.netin toimesta kesällä
1999, Jyväskylän Ammattioppilaitoksen (nykyinen \alt{Jyväskylän
ammattikorkeakoulu}) ja sen kanssa yhteistyössä toimivien koulujen
käyttöön. Sovelluksen kehittämistä koordinoi Peda.netin puolesta Pentti
Pirhonen ja kurssitarjottimen käyttäjiä edusti Vuokko Pennanen.

Sovelluksen taustalla oli samalla nimellä tuotettu paperiversio eri
oppilaitosten järjestämistä kursseista. Tavoitteena oli järjestää eri
oppilaitoksissa (käytännössä ammattikouluissa ja lukioissa) kursseja,
joille muiden oppilaitosten oppilaat saattoivat osallistua. Toisen
asteen kurssitarjotin sisälsi samat tiedot kuin paperiopaskin. Lisäksi
siinä oli ylläpitokäyttöliittymä uusien kurssien, koulujen ja
opettajien syöttämiseen, muokkaamiseen ja poistamiseen, sekä
ilmoittautumisjärjestelmä eri kursseille hakemiseksi.

Teknisesti Toisen asteen kurssitarjotin pyöri Linux"-palvelimella
Perl"-ohjelmointikielellä toteutettuna. Tietokannan tehtävää
hoiti miniSQL"-ohjelmisto samalla koneella. Kun ottaa huomioon, etten
ollut tätä sovellusta ennen tehnyt edes yksinkertaista CGI"-sovellusta,
täytyy olla tyytyväinen lopputulokseen.

Kurssitarjotin kehitettiin siihen aikaa yleiseen (selainkäyttöisten
sovellusten) tyyliin, jossa ohjelman toiminta ja käyttöliittymän
toimintaan liittyvä koodi oli sidottu melko tiukasti toisiinsa. Lisäksi
normaali tietojen selailu "=käyttöliittymä ja ylläpitokäyttöliittymä
toimivat omina sovelluksinaan käyttäen yhteistä tietokantaa. Ohjelman
ylläpito todettiin hankalaksi ohjelman heikon rakenteen,
miniSQL"-tietokannan rajoittuneisuuden ja kokonaisuuden sirpaleisuuden
vuoksi (selailu ja ylläpito käyttivät osittain poikkeavia
käyttöliittymiä, mikä puolestaan koettiin huonona käytettävyytenä --
tämän korjaaminen taas oli työlästä ohjelman huonohkon teknisen
rakenteen seurauksena). Sovellukseen tehtiin pieniä korjauksia syksyllä
2000, ja silloin virallinen nimi oli ``Toisen asteen yhteys'' ja
yhteyshenkilöksi oli vaihtunut Taina Roivainen. Uutta, täysin korjattua
versiota ei alettu koskaan tekemään, vaan seuraavana projektina
siirryin kehittämään OPSpron uutta versiota. Kurssitarjottimen käyttö
loppui kesällä 2001.

\subsection{OPSpro2"-prototyyppi}

\begin{quote} Opetussuunnitelman kehittämisen eli OPS"-työn tulisi olla
koulussa jatkuva, päivittyvä prosessi. OPSpro on helppokäyttöinen
työväline opetussuunnitelman tekemiseen, ylläpitämiseen ja
julkaisemiseen. Työväline mahdollistaa mm. asiantuntijoiden ja
vanhempien osallistumisen sekä hallinnon lomakkeiden ja asiakirjojen
jakamisen. OPSprossa voit helposti monipuolistaa ulkoasua ja sisältöä
kuvilla sekä ääni- ja videoleikkeillä. \\
\mbox{}\hfill\mbox{---~\emph{OPSpro"-esittely}} \end{quote}

OPSpro eli opetussuunnitelmaprosessori, on hajautettu, rakenteisen
dokumentin tuottamissovellus. Koska jokaisella koululla tulee olla oma,
yksilöllinen opetussuunnitelma, ja toisaalta opetussuunnitelman
jokainen osa on parhaimmillaan täysin erillinen osuus (esimerkiksi
kuvaus englanninkielen opetuksesta yläasteella) voi dokumentin eri osia
kirjoittaa samanaikaisesti useat eri henkilöt. OPSpron avulla
esimerkiksi äidinkielen opettaja voi kirjoittaa ja ylläpitää
opetussuunnitelman äidinkielen osuutta samaan aikaan, kun matematiikan
opettaja vastaavasti ylläpitää omaa osuuttaan. OPSpro huolehtii
automaattisesti rakenteen ylläpitämisestä (eli äidinkieli ja englanti
ovat koko opintosuunnitelman alilukuja) ja koko dokumentin
kokoamisesta. Tällöin dokumentin eri osia ei tarvitse lähettää
esimerkiksi sähköpostilla koko dokumentin kokoamisesta vastaavalle
henkilölle, joka koostaisi koko dokumentin esimerkiksi MS Word
"=tekstinkäsittelyohjelmalla. Ohjelman nykyisin käytössä olevalla
versiolla on kirjoitettu ongelmitta yli 500 sivun dokumentteja.

OPSpro ei sinänsä pakota juuri opetussuunnitelman tekemiseen, vaikka
osa käyttöliittymässä käytetyistä termeistä siihen suuntaan viittaakin.
Kyseessä on pikemminkin yhteistyössä tuotettavien rakenteisten
dokumenttien kirjoittamiseen suunniteltu työkalu.

\subsection{OPSpro-sovelluksen kehityskaari}

Ensimmäinen OPSpro kehitettiin 1999 Jyväskylän yliopiston
tietotekniikan laitoksen Cum Laude "=työprojektina. Tämän sovelluksen
tekninen toteutus todettiin kuitenkin myöhemmin selvästi
riittämättömäksi. Kirjoittajan tehtäväksi jäi kehittää samaan ideaan
perustuen parempi versio kesällä 2000. Tämä versio jäi loppujen lopuksi
prototyypiksi. Suurimmat syyt olivat teknisiä: ohjelma toteutettiin
Perl"-ohjelmointikielellä miniSQL"-tietokannan päälle.
MiniSQL"-tietokannan nopeus ja vakaus tekivät siitä teknisesti huonon
alustan. Lisäksi Peda.netin kaikki työkalut on sittemmin päätetty
toteuttaa PHP"-ohjelmointikielellä ylläpidon ja integroinnin
helpottamiseksi.

Toiminnallisesti sovellus pystyi tekemään suuren osan siitä, mitä
nykyinenkin versio. Se tarjosi jopa enemmän mahdollisuuksia käyttäjän
suorittamaan räätälöintiin koulukohtaisesti, erityisesti
käyttöliittymän osalta. Käytännössä käyttöliittymän räätälöinti
osoittautui liian vaikeaksi tavalliselle opettajalle tai koulun
atk"-ylläpitäjälle (joka yleensä on todellisuudessa matematiikan tai
tietotekniikan opettaja). Lisäksi havaittiin, että Peda.netin
käyttäjille tärkeämpää oli helppo käytettävyys kuin sovelluksen hieno
ulkonäkö -- kaikki käyttäjät tyytyivät poikkeuksetta oletusulkonäköön.

Nykyisin käytössä oleva OPSpron versio on Juha Lahden
PHP"-ohjelmointikielellä ohjelmoima ja se toimii
MySQL"-tietokantaohjelmistolla. Sovelluksen ohjelmakoodi on osin sama
Verkkolehden aikaisemman version kanssa. Tammikuussa 2004 sovelluksella
toimitettuja opetussuunnitelmia oli noin 600.

\subsection{Verkkoveräjä}

\begin{kuva}
%\includegraphics[width=\linewidth]{kuvat/lukio1}
\includegraphics[width=12cm]{kuvat/lukio1}
\caption{Kuopion Klassillisen lukion veräjä}
\label{fig:veraja1}
\end{kuva}

\begin{kuva}
\includegraphics[width=10cm]{kuvat/lukio2}
\caption{Kuopion Klassillisen lukion veräjä (uusi käyttöliittymä)}
\label{fig:veraja2}
\end{kuva}

Portaalissa eli \emph{Verkkoveräjässä} alkuperäisenä ideana oli tarjota
koulun opettajalle mahdollisuus ylläpitää opiskelua tukevaa www"-sivua
tai "=sivustoa ilman ohjelmointitaitoa tai www"-sivujen
ylläpito"-ohjelmistoja. Yleisempänä käyttötarkoituksena oli tukea myös
yleisemmin www"-sivujen tuotantoa -- esimerkiksi koulun kotisivujen
muodossa. Monilla kouluilla ei ollut tuohon aikaan, vuonna 2001, omia
kotisivuja. Useinmiten koulun selaimessa näkyikin oletuksena
ensimmäisenä paikallisen internet"-operaattorin etusivu. Tämän
katsottiin palvelevan huonosti itse opetustehtävää. Verkkoveräjän
yhteydessä www"-sivulla tarkoitetaan pelkän tekstin ja kuvien
julkaisemisen lisäksi esimerkiksi verkkokeskusteluja tai vastaavaa
toimintaa. Sivu kootaan ns. moduuleista, joita ladotaan
käyttöliittymään tarjolla oleviin layout-malleihin. Ideana on, että
yksi moduuli tarjoaa yhden toiminnon: esimerkiksi kuva"-moduulilla voi
sivulle liittää kuvan ja kuvatekstin. Kuvassa \ref{fig:veraja1} on
esimerkkinä Kuopion Klassillisen lukion veräjä alkuperäisen Veräjän
käyttöliittymän kautta tarkasteltuna.

Verkkoveräjä oli viimeinen Peda.netissä Perl"-ohjelmointikielellä
toteutettu ja julkaistu sovellus. Verkkoveräjä toimi MySQL"-tietokannan
päällä ja nykyisin käytössä oleva, Juha Lahden PHP"-ohjelmointikielellä
vuonna 2004 kirjoittama versio, käyttää edelleen pääpiirteiltään samaa
tietokantaa. Keväällä 2004 verkkoveräjiä oli käytössä noin 13000.
Kuvassa \ref{fig:veraja2} on Kuopion Klassillisen lukion veräjä uuden
käyttöliittymän kautta katseltuna.

\subsection{Portal2"-prototyyppi}

Portaalista eli verkkoveräjästä ryhdyttiin kehittämään toista versiota
vuonna 2002. Kehitys eteni täysin toimivan prototyypin toteutukseen
asti. Uusi versio tarjosi mahdollisuuden vaikuttaa portaalin ulkonäköön
huomattavasti enemmän ja merkittävänä toiminnallisena uutuutena
moduuleita voitiin tarjota julkisesti tarjolle muiden opettajien
veräjiin. Tällöin esimerkiksi yksittäisen opettajan tuottamaa
matematiikan aineistoa voitaisiin käyttää toisen koulun matematiikan
kurssilla, integroituna muuhun sen kurssin käyttämään materiaaliin.

%\begin{kuva}
%\includegraphics[width=10cm]{kuvat/portal2}
%\caption{Kuva Portal2"-prototyypistä}
%\label{fig:portal2}
%\end{kuva}

\begin{kuva}
\includegraphics[width=10cm]{kuvat/portal22}
\caption{Kuva Portal2"-prototyypin ylläpitonäkymästä}
\label{fig:portal22}
\end{kuva}

Ohjelma tehtiin uuden tietokantarakenteen päälle, mutta myöhemmin
päädyttiin tulokseen, että uuden version tarjoamat uudet toiminnot
eivät tuoneet riittävästi etuja, jotta vanhan version käyttäjien olisi
kannattanut siirtyä käyttämään uutta versiota. Myöskään kahden
rinnakkaisen, miltei samaan käyttöön tarkoitetun sovelluksen
ylläpitämiseen ei haluttu ryhtyä. Myös Portal2 tehtiin vielä
Perl"-ohjelmointikielellä MySQL"-tietokannan päälle. Puutteistaan
huolimatta Portal2 on ollut pienimuotoisessa käytössä siinä kunnossa
kuin se on ja sitä käyttäen on järjestetty Avoimen Yliopiston kursseja
vielä talvella 2004.

Juha Lahti kirjoitti Veräjästä keväällä 2004 julkaistun kolmannen
version; se sisälsi osan samoista toiminnoista kuin Portal2, tosin
moduulien jakamista ei ole ainakaan vielä toteutettu. Kolmas versio
päätettiin kehittää yhteensopivaksi ensimmäisen kanssa, jolloin
kaikkien vanhojen portaalien sisältö olisi välittömästi käytettävissä
myös uuden käyttöliittymän kautta. Siirtymävaiheessa (käytännössä
vuoden 2004 alusta saman vuoden syksyyn) portaalien käyttö ja ylläpito
onnistuu molempien käyttöliittymien kautta. Vanha käyttöliittymä
poistetaan käytöstä mahdollisimman nopeasti, jotta tulevaisuudessa
uusia ominaisuuksia lisättäessä tarvitsee huomioida ainoastaan uusin
käyttöliittymä.

\subsection{YALE2"-prototyyppi}

YALE2 eli Yet Another Learning Environment 2 on kokonaan
PHP"-ohjelmointikielellä vuonna 2003 uudelleenkirjoitettu versio Juha
Lahden tekemästä YALE"-prototyypistä. YALE2 on selainkäyttöinen
oppimisympäristö yksittäisen koulun käyttöön. YALE2 tarjosi
suljettujen, oppilaiden käyttöön luotujen kurssien luomisen ja
ylläpidon lisäksi julkaisumahdollisuuden kirjasto"-nimisen
ominaisuuden muodossa.

YALE2 on tätä kirjoittaessa (keväällä 2004) edelleen pienimuotoisessa
testikäytössä, mutta sitä ei tulla virallisesti ottamaan käyttöön
missään vaiheessa. Sovellus poistetaan käytöstä todennäköisesti tämän
vuoden loppuun mennessä. YALE2 oli loogisesti Oppimapin esiaste, jossa
ei ollut versionhallintaa ja oikeuksien hallinta oli huomattavasti
rajoittuneempaa. Lisäksi käyttöliittymän rakenteessa oli joitakin
käytettävyysongelmia. Uuden version kehittämiseen päädyttiin, koska
versionhallinnan ja kehittyneemmän oikeuksien hallinnan liittäminen
tähän versioon arvioitiin työläämmäksi kuin kokonaan uuden järjestelmän
kehittäminen.

%\begin{kuva}
%\includegraphics[width=10cm]{kuvat/yale21}
%\caption{YALE2: yksittäisen kurssin näkymä}
%\label{fig:yale21}
%\end{kuva}

\begin{kuva}
\includegraphics[width=10cm]{kuvat/yale22}
\caption{YALE2: esimerkki kurssin materiaalin muokkaamisesta}
\label{fig:yale22}
\end{kuva}

\subsection{Oppimappi}
\label{pedanet-oppimappi}

Peda.net Oppimappi on kirjoittajan nykyinen kehitysprojekti, joka
tarjoaa yksittäisen koulun kaikille kursseille riittävän
oppimisympäristön.Tämä sovellus ei tue kurssien järjestämistä usean eri
oppilaitoksen kesken, vaan se on suunniteltu yksittäisen koulun
tarpeita varten. Rajaukseen päädyttiin, koska ohjelman toteuttamisen
työmäärän arvioitiin kasvavan liian suureksi nykyisiin resursseihin
verrattuna. Sovellusta on kehitetty kesästä 2003 alkaen ja se
julkaistiin syksyllä 2004. Kuten selainkäyttöisten sovellusten
tapauksessa yleensä, julkaisu ei tarkoita sovelluksen kehityksen
lopettamista tässäkään tapauksessa. Uusia ominaisuuksia tullaan
lisäämään julkaisun jälkeen käyttäjien toiveiden mukaan. Samoin
käyttöliittymä käännetään eri kielille; tuetut kielet sisältävät
ainakin suomen, ruotsin, englannin, saksan ja saamen.

\begin{kuva}
\includegraphics[width=10cm]{kuvat/oppimappi}
\caption{Esimerkki Oppimapin käyttöliittymästä}
\label{fig:oppimappi}
\end{kuva}

Ylläpitäjän kannalta merkittäviä ominaisuuksia ovat käyttäjien hallinta
monitasoisten ryhmien kautta, kurssien ja kurssimateriaalien oikeuksien
määrittely luku- ja kirjoitusoikeuksien avulla ja versionhallinta sekä
kaiken materiaalin vapaa linkittäminen mihin tahansa järjestelmän
sisällä. Loogisella tasolla Oppimapissa ylläpidetään kaksisuuntaista
hierarkiaa, joka muodostuu erilaisista dokumenttityypeistä tai
moduuleista. Eri dokumenttityyppejä ovat muun muassa kansiot,
tiedostot, keskustelut ja työtilat. Jokainen moduuli voi sisältää muita
moduuleita ja jokainen moduuli voi näkyä monen eri moduulin sisällä.
Tietokanta mahdollistaa jopa moduulin näkymisen itsensä sisällä. Osaa
toiminnoista on rajoitettu käyttäjän toimien helpottamiseksi.
Esimerkiksi käyttöliittymä ei tarjoa mahdollisuutta luoda työtiloja
keskustelun sisälle (tosin olemassaolevaan työtilaan voi viitava keskustelussa, jolloin järjestelmä tarjoaa polun kulkea kyseiseen työtilaan keskustelun kautta).

\subsection{Muu Peda.netissä tapahtunut sovelluskehitys}

Lisäkseni Peda.net-projektissa ja hankkeessa on tehnyt
ohjelmistokehitystä Juha Lahti, joka on kehittänyt mm. seuraavat
sovellukset:

\begin{itemize}
\item Verkkolehti (testikäytössä olleita prototyyppejä, 1997-1999)
\item Verkkolehti (Juhan opinnäytetyö, 2001?)
\item OPSpro (nykyisin käytössä oleva kolmannen sukupolven versio, 2002)
\item Verkkoveräjä (työnimi: Portal3, 2004)
\item Verkkolehti (työnimi: Verkkolehti2, 2004)
\end{itemize}

Näistä verkkolehden nykyisellä versiolla toimivia lehtiä oli noin 2200
kappaletta tammikuussa 2004. Eri veräjiä oli noin 13000 ja
OPSpro-sovelluksella toteutettuja opetussuunnitelmia noin 600.

Peda.net on tällä hetkellä Suomen johtava oppimisympäristöjen
toimittaja käyttäjämäärässä mitattuna.

\input{osat/pedanet-oppimappi}
