\subsection{Vihko}

Peda.net Vihko on kirjoittajan nykyinen kehitysprojekti, joka tarjoaa yksittäisen koulun kaikille kursseille riittävän oppimisympäristön.Tämä sovellus ei tue kurssien järjestämistä usean eri oppilaitoksen kesken, vaan on suunniteltu yksittäisen koulun tarpeita varten. Rajaukseen päädyttiin, koska ohjelman toteuttamisen työläyden arvioitiin kasvavan liian suureksi nykyisiin resursseihin verrattuna. Sovellusta on kehitetty kesästä 2003 alkaen ja sen arvioitu julkaisuajankohta on syksyllä 2004. Kuten selainkäyttöiset sovellukset yleensä, julkaisu ei tarkoita sovelluksen kehityksen lopettamista. Uusia ominaisuuksia tullaan lisäämään julkaisun jälkeen käyttäjien toiveiden mukaan.

Ylläpitäjän kannalta merkittäviä ominaisuuksia ovat käyttäjien hallinta monitasoisten ryhmien kautta, kurssien ja kurssimateriaalien oikeuksien määrittely luku- ja kirjoitusoikeuksien avulla ja versionhallinta sekä kaiken materiaalin vapaa linkittäminen mihin tahansa järjestelmän sisällä. Loogisella tasolla vihkossa ylläpidetään kaksisuuntaista hierarkiaa, joka muodostuu erilaisista dokumenttityypeistä tai moduuleista: kansioista, tiedostoista, keskusteluista ja työtiloista. Jokainen moduuli voi sisältää muita moduuleita ja jokainen moduuli voi näkyä monen eri moduulin sisällä. Tietokanta mahdollistaa jopa moduulin näkymisen itsensä sisällä. Osaa toiminnoista on rajoitettu käyttäjän toimien helpottamiseksi.

Vihkon käyttöliittymän pääosat muodostuvat navigointipalkista, toimintovalikosta ja sisältöalueesta. Kuvassa \ref{fig:vihko1} näkyy Vihkon työpöytä-näkymä. Tämä on vihkon aloitussivu sisäänkirjautumisen jälkeen. Yläreunassa näkyy vihkon otsikko (tässä esimerkissä ''Testiympäristö 0.5.3+'') ja linkit eri alueille vihkon sisällä: työpöytä, omat tiedostot, työkalut ja ylläpito. Vasemman reunan palkissa on aina sen hetkistä sisältöä koskevat toiminnot, tässä tapauksessa  vain ''palauta poistetut kohteet'', joka palauttaisi sisältölistaukseen ne dokumentit, työtilat ja kansiot, jotka käyttäjä on aikaisemmin itse poistanut. Itse sisältöalue muodostuu tällä sivulla erilaisista objekteista, joilla jokaisella on ikoni, nimi, kuvaus ja toimintoja. Nimestä näpäyttämällä pääsee käyttämään objektia ja objektin perässä olevaa toimintoa käyttämällä sen ominaisuuksiin voi vaikuttaa.

\begin{kuva}
\includegraphics[width=10cm]{kuvat/vihko1}
\caption{Vihko: työpöytä-näkymä}
\label{fig:vihko1}
\end{kuva}

\begin{kuva}
\includegraphics[width=10cm]{kuvat/vihko-kansio}
\caption{Vihko: esimerkki kurssin sisällöstä}
\label{fig:vihko-kansio}
\end{kuva}

\begin{kuva}
\includegraphics[width=10cm]{kuvat/vihko2}
\caption{Vihko: esimerkki kansion tietojen muokkaamisesta}
\label{fig:vihko2}
\end{kuva}

Jos opettaja siirtyy esimerkiksi matematiikan kurssille, annettaisiin hänelle kuvan \ref{fig:vihko-kansio} mukainen näkymä. Tässä vasemmassa reunassa on edelleen yleisiä toimintoja, jotka koskevat tätä kurssia (tai kansiota). Lisäksi jokaisen kansion sisällä olevan objektin perässä on oikopolut vastaaviin useimmin käytettyihin toimintoihin; jos käyttäjä näpäyttää jonkin kansion sisällä olevan objektin nimeä, siirtyy hän sen objektin omaan näkymään, jossa tämän näkymän oikopolut löytyisivät sen näkymän vasemman reunan toimintopalkista. Jos käyttäjä valitsee ''Tehtäviä''-kansion perässä olevan ''Muokkaa''-toiminnon, pääsee hän muokkaamaan kansion tietoja kuvassa \ref{fig:vihko2} esitetyn käyttöliittymän kautta. Tai, jos käyttäjä valitsee esimerkiksi vasemman reunan palkista kohdan ''Luo uusi: tekstitiedosto'', pääsee hän kuvan \ref{fig:vihko3} kaltaiseen näkymään.

\begin{kuva}
\includegraphics[width=10cm]{kuvat/vihko3}
\caption{Vihko: uuden kansion luontinäkymä}
\label{fig:vihko3}
\end{kuva}

Vaihtoehtoisesti käyttäjä voi näpäyttää vain ''Ohjeita kurssin opiskelijoille''-tiedoston nimeä, jolloin tämä tiedosto asetetaan aktiiviseksi näkymäksi (katso kuva \ref{fig:vihko4}). Tällöinkin tätä objektia (tekstitiedostoa) koskevat toiminnot löytyvät vasemman laidan toimintovalikosta ja sisältö näkyy valkoisella pohjalla sisältöalueella. Tässä esimerkissä on sallittu myös tiedoston kommentointi: lukija voi jättää kommentin tiedoston sisältöön liittyen.

\begin{kuva}
\includegraphics[width=9cm]{kuvat/vihko4}
\caption{Vihko: esimerkki tekstitiedostosta}
\label{fig:vihko4}
\end{kuva}

Valitsemalla vasemman reunan toiminnoista kohdan ''Versiot'', käyttäjä pääsee katselemaan saman dokumentin vanhoja versioita. Vanhoista versioista vai esimerkiksi virheellisen muokkauksen tehtyään hakea halumansa kohdan takaisin. Lisäksi tiedoston voi haarauttaa: vanhan version voi kopioida uudeksi tiedostoksi. Tulevaisuudessa tähän on tarkoitus tehdä vielä käyttöliittymä, joka esittää paremmin dokumentin historian, jos se on haarautettu useaksi tiedostoksi, tai jos nykyinen tiedosto on jonkin muun dokumentin haara.

Tässä näkymässä listataan myös dokumentin sijainnit: koska dokumentin tai kansion voi \emph{linkittää} näkymään missä tahansa, on mahdollista, että tiedosto näkyisi esimerkiksi Matin omissa tiedostoissa samaan aikaan kun se näkyy Matin pitämän kurssin kurssimateriaalina. Merkittävänä erona moneen muuhun järjestelmän, vihkossa myös kansioita voi linkittää. Tämän seurauksena esimerkiksi tiedoston poistamisessa järjestelmän täytyy tutkia, näkyykö tiedosto monessa eri paikassa. Olisi käyttäjän kannalta ikävää, jos hän vahingossa poistaisi jonkin tiedoston, koska luuli sen olevan ainoastaan hänen omissa tiedostoissaan, kun se todellisuudessa näkyikin myös hänen pitämänsä kurssin eräässä kansiossa. Toisaalta, jos tiedosto halutaan lopullisesti poistaa, on tärkeää, että käyttäjä voi poistaa tiedoston yhdellä toiminnolla riippumatta siitä, näkyykö se monessa eri paikassa.

\begin{kuva}
\includegraphics[width=9cm]{kuvat/vihko5}
\caption{Vihko: tekstitiedoston versioita}
\label{fig:vihko5}
\end{kuva}

