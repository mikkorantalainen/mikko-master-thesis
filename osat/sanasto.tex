\termlist

\begin{terms}

\item[HTML] HyperText Markup Language (\alt{HTML}) on tekstimuotoinen
esitystapa rakenteisen dokumentin esittämiseen.

\item[XHTML] Extensible HyperText Markup Language (\alt{XHTML}) on
HTML-kielen XML-kielinen versio, jolla kirjoitetuissa dokumenteissa
voidaan käyttää myös muita XML-kielen sovelluksia, kuten esimerkiksi
MathML-kieltä matemaattisten merkintöjen tekemiseen.

\item[ohjelman tila] on tietokoneohjelman se osa, joka sisältää kaiken
ohjelman tarvitseman tiedon. Esimerkiksi tekstinkäsittelyohjelman
tapauksessa tila sisältäisi muokattavan tekstin lisäksi mm. kohdistimen
sijainnin ja työkalupalkkien sijaintitiedon.

\item[tapahtuma] on ohjelmoinnissa käytetty malli, jossa ohjelman tilaa
ohjaillaan tilaa muuttavilla tapahtumilla. Esimerkiksi ''nappula $A$
painettiin alas'' voisi olla tapahtuma. Tapahtumien vahvuutena on, että
sama tapahtuma voidaan tuottaa monessa eri paikassa, mutta tapahtuma
tarvitsee käsitellä vain yhdessä paikassa -- kun käsittelyyn tarvitaan
muutoksia, tarvitsee muutos tehdä vain yhdessä paikassa.

\item[skriptikieli] vastaa ohjelmointikieltä, mutta puhuttaessa
skriptikielestä tarkoitetaan yleensä kieltä, joka on liitetty
varsinaisen sisällön yhteyteen. Usein skriptikielen ilmaisuvoima on
pienempi kuin täyden ohjelmointikielen -- esimerkiksi muiden
tiedostojen avaaminen tai muokkaaminen ei ole mahdollista. 

\item[HTTP] HyperText Transfer Protocol (\alt{HTTP}) on sarjamuotoinen
protokolla tiedostojen siirtämiseen. Nimensä mukaisesti tämä protokolla
suunniteltiin alunperin hypertekstin siirtämiseksi, mutta myöhemmin sen
käyttö on laajennettu kaikkeen tiedonsiirtoon. Yleisimmin
HTTP-yhteyksiä käytetään TCP/IP-verkkoyhdeyden päällä.

\item[käyttäjäagentti] eli \alt{User Agent} on World Wide Web Consortiumin käyttämä termi viittaamaan selaimiin, hakupalvelinrobotteihin tai mihin tahansa muuhun (yleensä) tietokoneohjelmaan, joka käsittelee verkossa olevaa materiaalia kävijälle helpommin käsiteltävään muotoon. Esimerkiksi sokean käyttäjän agentti voisi muuntaa kirjoitetun tekstin ääneksi.

\item[selain] eli \alt{Browser} tai \alt{User Agent} on ohjelma, jolla käsitellään verkossa olevaa materiaalia. Yleisin selain tätä kirjoittaessa on Microsoft Internet Explorer, vaikka myös Google-hakupalvelun Googlebot-ohjelmaa voisi väittää vieläkin yleisemmäksi. Sillähän luetaan melkein kaikki julkisessa verkossa oleva sivut.

\end{terms}
