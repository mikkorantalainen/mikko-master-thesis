\chapter{Pohdintaa}

Tutkimuksen alkuperäinen tavoite oli selvittää selainkäyttöisten
sovellusten käytettävyyttä ja helpottaa niiden valmistamista. Samoin
tavoitteena oli dokumentoida Peda.net"-hankkeen kehityskaarta.
Peda.netin uusin työkalu, Oppimappi, onnistuu ratkaisemaan
käytettävyyteen liittyvät ongelmat HTML"-kielen antamissa rajoissa
kohtuullisen hyvin. Rinnakkaiseen muutosten hallintaan täytyy vielä
etsiä parempia ratkaisuja. Lisäksi Oppimapissa käytetty rakenne
olettaa, että kukin dokumenttityyppi on itsenäinen osa järjestelmää ja
koko käsiteltävä sovelluksen rakenne voidaan \emph{luontevasti} esittää
puurakenteena tai kaksisuuntaisena puurakenteena.\footnote{Esimerkiksi
XML ei voi esittää kuin yksinkertaisia puurakenteita, mutta silti sitä
voidaan käyttää minkä tahansa tiedon siirtämiseen tai tallentamiseen.
Tulee kuitenkin huomata, että XML on huomattavan kömpelö esitysmuoto
tietyn tyyppiselle tiedolle, esimerkiksi kuville.}

Ratkaisemattomaksi ongelmaksi vaikuttaa siis jäävän aidosti
selainkäyttöisten käyttöliittymien suunnittelu ja kehittäminen
yleisellä tasolla -- ainakin kun tavoitteena on yhtä aikaa kohtuullisen
helppo sovelluksen toteutus ja hyvä käytettävyys.

Tulevaisuuden tutkimuskohteiksi kannattaisi harkita jotain seuraavista:
\begin{ol*}
\item Selainkäyttöisten sovellusten käytettävyys
\item Lomakepohjaisen käyttöliittymän kuvaaminen tehokkaasti
\item Rinnakkainen muutosten hallinta erikoistapauksineen
\end{ol*}

Tavallisten www"-sivujen käytettävyydestä on kirjoitettu useita kirjoja
ja lukemattomia artikkeleita, mutta selainkäyttöisten sovellusten
käytettävyydestä ei ole merkittäviä tutkimustuloksia näkynyt. Monella
selainkäyttöisiä ohjelmia kehittävällä sovellussuunnittelijalla
vaikuttaa olevan uskomus, että hyvä selainkäyttöinen sovellus
muistuttaa mahdollisimman paljon tavallista käyttäjän
käyttöjärjestelmässä toimivaa ohjelmaa. Tämä ei kuitenkaan voi pitää
paikkaansa, koska aidosti selainkäyttöisen ohjelman käyttöympäristöä ei
tunneta, kuten tässä tutkielmassa todettiin luvussa
\ref{mixedos-target}. 

Lisäksi www"-selaimissa on toimintoja, joita tavallisia ohjelmia
suunniteltaessa ei tarvitse ottaa huomioon. Takaisin"-toiminto, ja
laajemmassa mitassaan sivuhistoria, ovat kuitenkin käytettävyyttä
lisääviä ominaisuuksia. Ongelmana on vain niiden tukeminen
sovelluksissa. Selainkäyttöisen sovelluksen sivujen ja dialogien
välillä tulisikin siis siirtyä tavallisten www"-sivujen tapaan.
Vastakohtana tavalliset, käyttöjärjestelmässä toimivat sovellukset
harvoin käyttävät useita dialogeja peräkkäin ja eivät siten sovellu
selainkäyttöisen sovelluksen esimerkiksi. ``Tavalliset'' ohjelmat
muokkaavatkin usein \emph{sen hetkistä} dialogia sen sijaan, että
näyttäisivät käyttäjän toimien tulokset uudessa dialogissa tai sivussa,
kuten www"-sivut toimivat.

Toinen tärkeä tutkimuskohde on, kuinka lomakepohjaisia käyttöliittymiä
voitaisiin kuvata tehokkaasti. Erityisesti tulisi tutkia tarkemmin,
kuinka erilaiset käsiteltävät ongelmat voidaan esittää lomakkeilla,
joilla ei ole suoraa, reaaliaikaista yhteyttä käsittelylogiikkaan.
Nykyisin vallalla oleva malli on tässäkin matkia tavallisia sovelluksia
ja välttää yhteydettömyyden ongelmat hakemalla koko lomake aina
uudelleen ja uudelleen, vaikka lomakkeesta muuttuu vain pieniä osia.
Erityisesti tulisi painottua sellaisten ratkaisumallien etsimiseen,
jotka eivät vaadi, että asiakassovellus (selain) suorittaisi mitään
palvelimen tarjoamaa ohjelmakoodia tai skriptejä -- toiminnallisuus
pitäisi pystyä toteuttamaan HTML"-kielen ja HTTP"-protokollan ehdoilla.

Kolmas tutkimusta vaativa asia olisi selvittää, kuinka rinnakkain
tehtyjä muutoksia voisi paremmin hallita? Luvussa
\ref{oppimapin-kaytettavyys-yhteenveto} kuvailin muutamia
ongelmatilanteita, joita usean käyttäjän tapauksessa voi syntyä, koska
yhteys muokkaustoimintojen ja sovelluksen välillä ei ole
reaaliaikainen. Reaaliaikaisuusvaatimusta tulee tulevaisuudessakin
välttää, jotta sovellusta voidaan käyttää myös ``kenttäolosuhteissa'',
mutta olisiko lopputulos parempi, jos dokumentin muokkaus sallittaisiin
vain yhdelle käyttäjälle kerrallaan? Vai olisiko parempi sallia
rinnakkaiset muutokset ja \emph{yrittää} yhdistää muutokset
koneellisesti ja kysyä käyttäjältä lisäohjeita ongelmatilanteessa?

Neljäs, myös tavallisia ohjelmia koskevia ongelma on, kuinka motivoida
käyttäjät syöttämään metatietoa syötetystä tiedosta? Jos
tulevaisuudessa arvioidaan www"-selaimien pystyvän tavuttamaan tekstiä,
pitäisi tietokantaan pystyä jo nyt tallentamaan tieto siitä, millä
kielellä käyttäjä on tietoa syöttänyt. Ei ole järkevää olettaa, että
syötetty teksti olisi välttämättä samalla kielellä kirjoitettu kuin
käyttöliittymä esitetään. Kuitenkin esimerkiksi englannin ja suomen
kieltä tavutetaan eri tavalla, joten tavutus ei voi toimia, jos kieltä
ei voi luotettavasti tunnistaa. Käyttäjä ei kuitenkaan koe järkevänä
ilmoittaa kieltä nyt, kun selaimet eikä myöskään sovellus voi sitä
tietoa vielä hyödyntää. Vastaavasti tulevaisuutta varten olisi hyvä
kirjoittaa kuvaus jokaista dokumentin muutosta kohden; ei niinkään
\emph{mitä} muutettiin, vaan \emph{miksi} muutos tehtiin. Käyttäjä ei
usein koe, että tästäkään olisi mitään hyötyä, koska hän muistaa vielä,
miksi hän teki muutoksen. Mutta muistaako hän sitä vuoden päästä? Entä
jos sisältöä ylläpitää silloin eri henkilö? Peda.netin tekemissä
työkaluissa käyttäjää pyydetään kirjoittamaan ainoastaan kuvaus, mutta
sekin piti muuttaa valinnaiseksi, koska käyttäjät kokivat, että
kuvauskentän vaatiminen heikentää ohjelman käytettävyyttä.
