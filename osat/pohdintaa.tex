\chapter{Pohdintaa}

Tutkimuksen alkuperäinen tavoite oli kehittää selainkäyttöisten
sovellusten käytettävyyttä ja helpottaa niiden valmistamista. Samoin
tavoitteena oli dokumentoida Peda.net-hankkeen kehityskaarta.
Peda.netin uusin työkalu, Oppimappi, onnistuu ratkaisemaan
käytettävyyteen liittyvät ongelmat HTML-kielen antamissa rajoissa
kohtuullisen hyvin, mutta siinä käytetty ratkaisumalli olettaa, että
kukin osakokonaisuus on kohtuullisen itsenäinen ja koko käsiteltävä
sovellus voidaan \emph{luontevasti} esittää puurakenteena tai
kaksisuuntaisena puurakenteena\footnote{Esimerkiksi XML ei voi esittää
kuin yksinkertaisia puurakenteita, mutta silti sitä voidaan käyttää
minkä tahansa tiedon siirtämiseen tai tallentamiseen. Tulee kuitenkin
huomata, että XML on huomattavan kömpelö esitysmuoto tietyn tyyppiselle
tiedolle, esimerkiksi kuville.}. Ratkaisemattomaksi ongelmaksi
vaikuttaa siis jäävän aidosti selainkäyttöisten käyttöliittymien
suunnittelu yleisellä tasolla -- ainakin kun tavoitteena on yhtä aikaa
kohtuullisen helppo sovelluksen toteutus ja hyvä käytettävyys.

Tulevaisuuden tutkimuskohteiksi kannattaisi harkita jotain seuraavista:
\begin{ol}
\item Selainkäyttöisten sovellusten käytettävyys
\item Lomakepohjaisen käyttöliittymän kuvaaminen tehokkaasti
\end{ol}

Tavallisten www-sivujen käytettävyydestä on kirjoitettu useita kirjoja
ja lukemattomia artikkeleita, mutta selainkäyttöisten sovellusten
käytettävyydestä ei ole juuri tutkimustuloksia näkynyt. Monella
selainkäyttöisiä sovelluksia kehittävällä sovellussuunnittelijalla
tuntuu olevan uskomus, että hyvä selainkäyttöinen sovellus muistuttaa
mahdollisimman paljon tavallista käyttäjän käyttöjärjestelmässä
toimivaa ohjelmaa. Itsekin ajattelin joskus näin, mutta olen sittemmin
oppinut arvostamaan www-selaimien toimintoja joita tavallisissa
ohjelmissa ei näe. Omasta mielestäni käytettävyyttä lisäävät
takaisin-toiminto, joka on eräänlainen \emph{peruuta}-toiminto -- tosin
tällä kertaa lomaketasolla eikä toimintotasolla. Lisäksi käyttäjän
voidaan olettaa tuntevan\footnote{Onko tämä oletus oikein? Itse olen
nähnyt useita käyttäjiä, jotka eivät selvästi ole ymmärtäneet
www-selaimen käyttömallia ja vielä vähemmän he ovat osanneet käyttää
omaa www-selaintaan tehokkaasti.} käyttämänsä selaimen
erityistoimintoja, jotka nopeuttavat tiedonhankintaa ja sivujen välillä
navigointia. Eri sivujen ja dialogien välillä tulisi siis siirtyä
tavallisten www-sivujen tapaan. Vastakohtana tavalliset,
käyttöjärjestelmässä toimivat sovellukset harvoin käyttävät useita
dialogeja peräkkäin ja eivät siten sovellu selainkäyttöisen sovelluksen
esimerkiksi. Useimmat ``tavalliset'' ohjelmat muokkaavatkin usein
\emph{sen hetkistä} dialogia sen sijasta, että näyttäisivät käyttäjän
toimien tulokset uudessa dialogissa tai sivussa, kuten www-sivut
toimivat.

Toinen tärkeä tutkimuskohde on kuinka lomakepohjaisia käyttöliittymiä
voitaisiin kuvata tehokkaasti. Erityisesti tulisi tutkia tarkemmin,
kuinka erilaiset käsiteltävät ongelmat voidaan esittää lomakkeilla,
joilla ei ole suoraa yhteyttä käsittelylogiikkaan. Nykyisin vallalla
oleva malli on tässäkin matkia tavallisia sovelluksia ja välttää
yhteydettömyyden ongelmat hakemalla koko lomake aina uudelleen ja
uudelleen, vaikka lomakkeesta muuttuu vain pieniä osia. Erityisesti
tulisi painottua sellaisien ratkaisumallien etsimiseen, jotka eivät
vaadi, että asiakassovellus (selain) suorittaisi mitään palvelimen
tarjoamaa ohjelmakoodia tai skriptejä -- toiminnallisuus pitäisi pystyä
toteuttamaan HTML-kielen ja HTTP-protokollan ehdoilla.
