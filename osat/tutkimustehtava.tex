\chapter{Tutkimustehtävä}

\begin{chapterquote}{Jakob Nielsen's Alertbox, 2001-02-04}
I have conducted many usability studies with users who had immense computer experience, great aptitude for technology, and high levels of IQ and education. These users are just like anybody else: they just want to get their work done.
\end{chapterquote}


Tulevaisuudessa yhä useammat sovellukset tehdään selainkäyttöisiksi, koska tällöin työasemien ylläpito helpottuu, kun ohjelmisto tarvitsee päivittää vain palvelimelle. Lisäksi käyttäjien sidonnaisuus työasemaan vähentyy ja sovellusten käyttö on mahdollista myös työpaikan ulkopuolelta\footnote{Tietoturvaa ei kuitenkaan sovi unohtaa; salattu yhteys tai virtuaalinen lähiverkko (VPN) kannattaa ottaa vakavasti harkintaan useimmissa tapauksissa.}. Selainkäyttöisten sovellusten kanssa tullaan käyttämään enemmän aikaa tulevaisuudessa; olisi varmaankin hyvä pyrkiä käyttämään tuo aika tehokkaasti!

\section{Tutkimusongelmat}

Tutkimuksen tavoitteena on selvittää, kuinka selainkäyttöisistä sovelluksista saataisiin helpommin ja tehokkaammin käytettäviä. Käytännössä ratkaistavana on paljon teknisiä ongelmia ja lopputuloksena tavoitteena tulisi olla ''se vain toimii''. Käyttäjälle ei pitäisi koskaan tarvita kertoa, että ''tämä sovellus toimii sillä ja sillä selaimella, siinä ja siinä käyttöjärjestelmässä, niillä ja näillä asetuksilla''. Jos käyttäjää vaaditaan asentamaan jokin tietty selain tai jopa käyttöjärjestelmä niin silloin on jo helpompi tehdä perinteinen, erikseen asennettava ohjelma käyttäjän käytettäväksi.

Erityisesti tavoitteena on löytää ratkaisut seuraaviin, useita selainkäyttöisiä sovelluksia vaivaaviin ongelmiin:

\begin{enumerate}
\item Takaisin-toiminnon käyttö
\item Kirjanmerkkien tallentaminen
\item Istunnon haarauttaminen\footnote{Tähän sisältyy myös järjestelmän käyttäminen usealla identiteetillä samanaikaisesti. Esimerkiksi ensimmäisessä ikkunassa voisi olla normaalikäyttäjän näkymä sovellukseen ja toisessa ikkunassa ylläpitäjän näkymä.} (usean selainikkunan käyttö)
\end{enumerate}

Lisäksi tavoitteena on pitää itse ohjelman toteutus yksinkertaisena ja erityisesti tarvittavan ohjelmakoodin määrä mahdollisimman pienenä. Tämän seurauksena ohjelmassa on hyvin todennäköisesti myös vähemmän virheitä\footnote{''Valmiissa'' tietokoneohjelmissa arvioidaan eri lähteissä olevan noin 0,1--5 virhettä jokaista tuhatta ohjelmariviä kohden ohjelman vaativuuden mukaan. Jos ohjelmassa on esimerkiksi 50~000 riviä niin optimistisen arvionkin mukaan siinä on vähintään 5 virhettä tai bugia.}.

Toisena merkittävänä tehtävänä tällä tutkielmalla on dokumentoida Peda.net -projektissa ja -hankkeessa tehtyjä projekteja nimenomaan selainkäyttöisinä sovelluksina.

\section{Tutkimusmenetelmät}

Tämän tutkielman tulokset perustuvat pääasiassa jo tehtyjen projektien kokemuksiin. Tutkimuksessa ollaan kiinnostuneita sovellusten käytettävyyden ei-määrällisesti mitattavista asioista, eli kyseessä on laadullinen tai kvalitatiivinen tutkimus. Kun tutkitaan jotain kehitteillä olevaa, innovatiivista tai muutettavaa asiaa, on Pattonin\cite{patton} mukaan kvalitatiivisen tutkimusotteen kokonaisvaltaisuus hyödyllistä. Koska tutkittavat ongelmat ovat yleisiä suuressa osassa selainkäyttöisiä sovelluksia eikä niihin ole yleisesti tunnettuja ratkaisumalleja, on tämä varmastikin paras valinta. (köh köh~;-)
