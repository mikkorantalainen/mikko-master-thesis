\section{Oppimapin käytettävyyden arviointia}

Oppimapin käyttöliittymän pääosat muodostuvat navigointipalkista,
toimintovalikosta ja sisältöalueesta. Kuvassa \ref{fig:oppimappi1} näkyy
Oppimapin kotisivu-näkymä. Tämä on Oppimapin aloitussivu
sisäänkirjautumisen jälkeen. Yläreunassa näkyy Oppimapin otsikko (tässä
esimerkissä ''Testiympäristö 0.5.3+'') ja linkit eri alueille Oppimapin
sisällä: työpöytä, omat tiedostot, työkalut ja ylläpito. Vasemman
reunan palkissa on aina sen hetkistä sisältöä koskevat toiminnot, tässä
tapauksessa  vain ''palauta poistetut kohteet'', joka palauttaisi
sisältölistaukseen ne dokumentit, työtilat ja kansiot, jotka käyttäjä
on aikaisemmin itse poistanut. Itse sisältöalue muodostuu tällä sivulla
erilaisista objekteista, joilla jokaisella on ikoni, nimi, kuvaus ja
toimintoja. Nimestä näpäyttämällä pääsee käyttämään objektia ja
objektin perässä olevaa toimintoa käyttämällä sen ominaisuuksiin voi
vaikuttaa.

\begin{kuva}
\includegraphics[width=10cm]{kuvat/oppimappi1}
\caption{Oppimappi: työpöytä-näkymä}
\label{fig:oppimappi1}
\end{kuva}

\begin{kuva}
\includegraphics[width=10cm]{kuvat/oppimappi-kansio}
\caption{Oppimappi: esimerkki kurssin sisällöstä}
\label{fig:oppimappi-kansio}
\end{kuva}

\begin{kuva}
\includegraphics[width=10cm]{kuvat/oppimappi2}
\caption{Oppimappi: esimerkki kansion tietojen muokkaamisesta}
\label{fig:oppimappi2}
\end{kuva}

Jos opettaja siirtyy esimerkiksi matematiikan kurssille, annettaisiin
hänelle kuvan \ref{fig:oppimappi-kansio} mukainen näkymä. Tässä
vasemmassa reunassa on edelleen yleisiä toimintoja, jotka koskevat tätä
kurssia (tai kansiota). Lisäksi jokaisen kansion sisällä olevan
objektin perässä on oikopolut vastaaviin useimmin käytettyihin
toimintoihin; jos käyttäjä näpäyttää jonkin kansion sisällä olevan
objektin nimeä, siirtyy hän sen objektin omaan näkymään, jossa tämän
näkymän oikopolut löytyisivät sen näkymän vasemman reunan
toimintopalkista. Jos käyttäjä valitsee ''Tehtäviä''-kansion perässä
olevan ''Muokkaa''-toiminnon, pääsee hän muokkaamaan kansion tietoja
kuvassa \ref{fig:oppimappi2} esitetyn käyttöliittymän kautta. Tai, jos
käyttäjä valitsee esimerkiksi vasemman reunan palkista kohdan ''Luo
uusi: tekstitiedosto'', pääsee hän kuvan \ref{fig:oppimappi3} kaltaiseen
näkymään.

\begin{kuva}
\includegraphics[width=10cm]{kuvat/oppimappi3}
\caption{Oppimappi: uuden kansion luontinäkymä}
\label{fig:oppimappi3}
\end{kuva}

Vaihtoehtoisesti käyttäjä voi näpäyttää vain ''Ohjeita kurssin
opiskelijoille''-tiedoston nimeä, jolloin tämä tiedosto asetetaan
aktiiviseksi näkymäksi (katso kuva \ref{fig:oppimappi4}). Tällöinkin
tätä objektia (tekstitiedostoa) koskevat toiminnot löytyvät vasemman
laidan toimintovalikosta ja sisältö näkyy valkoisella pohjalla
sisältöalueella. Tässä esimerkissä on sallittu myös tiedoston
kommentointi: lukija voi jättää kommentin tiedoston sisältöön liittyen.

\begin{kuva}
\includegraphics[width=9cm]{kuvat/oppimappi4}
\caption{Oppimappi: esimerkki tekstitiedostosta}
\label{fig:oppimappi4}
\end{kuva}

Valitsemalla vasemman reunan toiminnoista kohdan ''Versiot'', käyttäjä
pääsee katselemaan saman dokumentin vanhoja versioita. Vanhoista
versioista vai esimerkiksi virheellisen muokkauksen tehtyään hakea
haluamansa kohdan takaisin. Lisäksi tiedoston voi haarauttaa: vanhan
version voi kopioida uudeksi tiedostoksi. Tulevaisuudessa tähän on
tarkoitus tehdä vielä käyttöliittymä, joka esittää paremmin dokumentin
historian, jos se on haarautettu useaksi tiedostoksi, tai jos nykyinen
tiedosto on jonkin muun dokumentin haara.

Tässä näkymässä listataan myös dokumentin sijainnit: koska dokumentin
tai kansion voi \emph{linkittää} näkymään missä tahansa, on
mahdollista, että tiedosto näkyisi esimerkiksi Matin omissa
tiedostoissa samaan aikaan kun se näkyy Matin pitämän kurssin
kurssimateriaalina. Merkittävänä erona moneen muuhun järjestelmän,
oppimapissa myös kansioita voi linkittää. Tämän seurauksena esimerkiksi
tiedoston poistamisessa järjestelmän täytyy tutkia, näkyykö tiedosto
monessa eri paikassa. Olisi käyttäjän kannalta ikävää, jos hän
vahingossa poistaisi jonkin tiedoston, koska luuli sen olevan
ainoastaan hänen omissa tiedostoissaan, kun se todellisuudessa näkyikin
myös hänen pitämänsä kurssin eräässä kansiossa. Toisaalta, jos tiedosto
halutaan lopullisesti poistaa, on tärkeää, että käyttäjä voi poistaa
tiedoston yhdellä toiminnolla riippumatta siitä, näkyykö se monessa eri
paikassa.

\begin{kuva}
\includegraphics[width=9cm]{kuvat/oppimappi5}
\caption{Oppimappi: tekstitiedoston versioita}
\label{fig:oppimappi5}
\end{kuva}

